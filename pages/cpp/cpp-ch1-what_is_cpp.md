---
title: Introduction
sidebar: cpp_sidebar
permalink: cpp-ch1-what_is_cpp.html
folder: cpp
---
## C++ কী?

C++ একটি অবজেক্ট ওরিয়েন্টেড প্রোগ্রামিং ভাষা। এটি 1980 এর দশকের গোড়ার দিকে আমেরিকার নিউ জার্সির মারে হিলের এ.টি. এন্ড টি. বেল ল্যাবরেটরিজ-এ (AT&T Bell Laboratories) Bjarne Stroustrup দ্বারা বিকাশ করা হয়েছিল। Stroustrup, যিনি সিমুলা 67 এর একজন প্রশংসক এবং C-এর একজন কঠোর সমর্থক ছিলেন, তিনি উভয় ভাষার সেরা একত্রিত করতে এবং আরও শক্তিশালী ভাষা তৈরি করতে চেয়েছিলেন যার মধ্যে অবজেক্ট ওরিয়েন্টেড প্রোগ্রামিং বৈশিষ্ট্যগুলি তো থাকবেই এছাড়াও C -এর ক্ষমতা এবং কমনীয়তা থাকবে। যার ফলাফল ছিল C++। অতএব, C++ হ'ল C এর একটি বর্ধিতাংশ যাতে সিমুলা 67 এর Class Constract বৈশিষ্ট্যটির একটি বড় সংযোজন হয়েছে। যেহেতু, মূল C ভাষার সাথে সবচেয়ে বড় একটি বৈশিষ্ট Class-এর সংযোজন হয়েছিল, Stroustrup প্রথমে এই নতুন ভাষাটিকে 'C with classes' নামে অভিহিত করেছিলেন। যাইহোক, পরে 1983 সালে, নামটি C++ এ পরিবর্তন করা হয়েছিল। C++ নামটির ধারণা C -এর Increment Operator (++) থেকে আসে, এর মাধ্যমে এটা নির্দেশিত হচ্ছে যে C++, C-এর একটি বর্ধিত (incremented) সংস্করণ।

১৯৯০ এর দশকের গোড়ার দিকে ভাষাটির বেশ কয়েকটি পরিবর্তন ও পরিবর্ধন হয়েছিল। 1999 সালের নভেম্বরে, ANSI/ISO standards committee এই পরিবর্তনগুলিকে মানক করে তোলে এবং ভাষা সংক্রান্ত বৈশিষ্ট্যে বেশ কয়েকটি নতুন বৈশিষ্ট্য সংযুক্ত করে। C++, C এর সুপারসেট। আমরা ইতিমধ্যে C সম্পর্কে যা জানি তার বেশিরভাগটি C++ এর ক্ষেত্রেও প্রযোজ্য। সুতরাং, প্রায় সমস্ত C প্রোগ্রামগুলিও C++ প্রোগ্রাম। তবে ছোট খাটো কয়েকটি ব্যতিক্রম রয়েছে যেখানে কোনো C প্রোগ্রাম একটি C++ কম্পাইলারের অধীনে নাও চলতে পারে। আমরা এই পার্থক্য গুলো পরে যখন সেগুলির মুখোমুখি হব তখন দেখবো। C++ এ যুক্ত হওয়া সর্বাধিক গুরুত্বপূর্ণ সুবিধাগুলি হ'ল classes, inheritance, function overloading এবং operator overloading। এই বৈশিষ্ট্যগুলি আমাদের abstract data types তৈরি করতে, বিদ্যমান Data Types-এর বৈশিষ্ট্যগুলির পুনর্ব্যবহার (inherit) করতে সক্ষম করে এবং এটি বহুরূপতা (Polymorphism) সমর্থন করে, যার ফলে C++ একটি সত্যিকারের অবজেক্ট-ভিত্তিক ভাষা তৈরি হয়।

C++ এর অবজেক্ট-ওরিয়েন্টেড বৈশিষ্ট্যগুলি প্রোগ্রামারদের স্পষ্টতা, extensibility এবং রক্ষণাবেক্ষণের স্বাচ্ছন্দ্য সহিত বৃহত প্রোগ্রাম লিখতে সাহায্য করে, সাথে C এর মূল শক্তি এবং কার্যকারিতাকে ব্যবহার করে।